# ডকারের প্রয়োজনীয়তা
<p> কোনো প্রজেক্টে যখন বিভিন্ন টেকনোলজি দিয়ে স্ট্যাক তৈরি করা হয় তখন অনেক সমস্যার সম্মুখীন হতে হয়। প্রথমত এসব কম্পোনেন্টের সাথে অপারেটিং সিস্টেমকে কম্প্যাটিবল করা একটি চ্যালেঞ্জ। কোনো কম্পোনেন্ট চ্যাঞ্জ বা আপগ্রেড করলে কম্প্যাটিবিলিটি আবার আগা গোড়া চেক করে নিতে হয়। এই কম্প্যাটিবিলিটি ইস্যুকে "Matrix from Hell" বলা হয়। 


![1](https://user-images.githubusercontent.com/61577824/168728923-aa0121c3-46b6-4eb8-96f2-84e36af877c4.png)


আবার কোনো প্রজেক্টে নতুন ডেভেলপার যুক্ত হলে এনভায়রনমেন্ট সেটাপ করতে গিয়ে অনেক ঝক্কি ঝামেলা পোহাতে হয়। সব মিলিয়ে ডেভেলপিং এবং এপ্লিকেশন শিপিং করা কষ্টসাধ্য একটা ব্যাপার। That's  where docker steps in. ডকার এমন একটা ট্যাকনোলজি যার সাহায্যে কম্পোনেন্ট টু কম্পোনেন্ট এবং কম্পোনেন্ট টু অপারেটিং সিস্টেম এর কম্প্যাটিবিলিটি ইস্যু দূর করা যায়, অন্য কোনো কম্পোনেন্ট এর উপর কোনো প্রভাব ছাড়াই একটি কম্পোনেন্টকে বদলানো বা মডিফাই করা যায়। ডকারের সাহায্যে প্রতিটা কম্পোনেন্টকে আলাদা আলাদা কন্টেইনারে দরকারি ডিপেন্ডেন্সি ও লাইব্রেরিসহ চালানো যায়।

# কন্টেইনার কি?


 কন্টেইনার হল একেকটি বিচ্ছিন্ন এনভায়রনমেন্ট যারা নিজস্ব প্রেসেস, সার্ভিস, নেটওয়ার্ক ইন্টারফেস প্রভৃতি চালাতে পারে। LXC, LXD, LXCFS হল বিভিন্ন কন্টেইনারের উদাহরণ। ডকার LXC কন্টেইনার ব্যবহার করে। ডকার কিভাবে কাজ করে তা বোঝার জন্য অপারেটিং সিস্টেমের কিছু বেসিক জিনিস জানা প্রয়োজন।
 
 ![intro2](https://user-images.githubusercontent.com/61577824/168729361-eff8c2ad-eb0a-49bd-8371-b83d9f94650e.png)


 # অপারেটিং সিস্টেম 

প্রতিটি অপারেটিং সিস্টেম দুইটি জিনিস দ্বারা গঠিত : ওএস (অপারেটিং সিস্টেম) কারনেল এবং সফটওয়্যার।  ওএস কারনেল হার্ডওয়্যার এর সাথে যোগাযোগ করে। উবুন্টু, ফেডোরা, ডেবিয়ান প্রভৃতি ওএস এর কারনেল অভিন্ন (লিনাক্স)।  এদের সেট ওফ সফটওয়্যার এর কারণে এরা একে অপরের থেকে ভিন্ন।

![intro3](https://user-images.githubusercontent.com/61577824/168729381-602f399e-b4ef-432d-a020-ba89df055f1c.png)


আগে উল্লেখ করা হয়েছে যে ডকার কন্টেইনার সমূহ ওএস কারনেল শেয়ার করে। এর মানে কি? ধরা যাক আমাদের কাছে ডকার ইন্সটল করা একটি Ubuntu ওএস আছে। ডকার এই ওএস এর ওপর অভিন্ন কারনেল ভিত্তিক যেকোনো ওএস রান করতে পারবে। এই ক্ষেত্রে কারনেল টি হচ্ছে লিনাক্স।  ডকার এই Ubuntu ওএস এর Debian, Fedora, Suse, CentOS এর মত লিনাক্স ভিত্তিক যেকোনো ওএস রান করতে পারবে। Windows ওএস এর কারনেল ভিন্ন হওয়ায় Ububtu ওএস ব্যবহার করে Windows ভিত্তিক কন্টেইনার রান করা যাবে না।

![intro4](https://user-images.githubusercontent.com/61577824/168729392-e0edffac-3bcb-4ec0-a506-959b672f45a1.png)

# কন্টেইনার বনাম ভার্চুয়াল মেশিন

একই অপারেটিং সিস্টেমে একাধিক ডকার একটি ওএস এর উপর রান করে কিন্তু ভার্চুয়াল মেশিন সমূহ আলাদা আলাদা ওএস তৈরি করে। ফলে ভার্চুয়াল মেশিনে অতিরিক্ত রিসোর্স এবং ডিস্ক স্পেসের প্রয়োজন হয়। সাধারণত একেকটি ভার্চুয়াল মেশিনের সাইজ গিগাবাইটের উপর হয়ে থাকে যেখানে কন্টেইনারের সাইজ মেগাবাইটের মধ্যে সীমাবদ্ধ।  কন্টেইনার সমূহ কয়েক সেকেন্ডের মধ্যে বুট করতে পারে কিন্তু ভার্চুয়াল মেশিনের ক্ষেত্রে কয়েক মিনিট সময় লাগে কারণ পুরো অপারেটিং সিস্টেমকে বুট করতে হয়। ডকারের ক্ষেত্রে কন্টেইনারগুলোর মধ্যে তুলনামূলক বেশি রিসোর্স শেয়ার হয় কিন্তু ভার্চুয়াল মেশিনগুলো পরস্পর থেকে পুরোপুরি বিচ্ছিন্ন থাকে।

![intro5](https://user-images.githubusercontent.com/61577824/168729403-3a31e243-5593-4fed-bd5e-dd50939a4cb2.png)

সাধারণত লার্জ স্কেল ডেভেলপমেন্ট এর ক্ষেত্রে কন্টেইনার এবং ভার্চুয়াল মেশিন একসাথে ব্যবহার করা হয়। ভার্চুয়াল মেশিনের ভিতর কন্টেইনার রান করে। এতে করে উভয় ট্যাকনোলজির সুবিধা ব্যবহার করা যায়।

# ডকার ইমেজ

বিভিন্ন এপ্লিকেশনের কন্টেইনারাইজড ভার্সন আজকাল সহজেই খুঁজে পাওয়া যায়। প্রায় প্রতিটি অর্গানাইজেশন পাবলিক ডকার রিপোজিটরিতে( Docker Hub or Docker Store) তাদের প্রোডাক্ট কন্টেইনারাইজড এবং এভেইলেবল করে রাখে। প্রতিটি কমন ওএস,  সার্ভিস, টুল, ডেটাবেস প্রভৃতির ইমেজ সহজে পাওয়া সম্ভব। যেমন,
docker run ansible
 এই কমান্ডটির মাধ্যমে ডকার হোস্টে ansible এর একটি ইন্সটেন্স রান করা যায়। 
ইমেজ হল একটি প্যাকেজ বা টেমপ্লেট যার সাহায্যে এক বা একাধিক কন্টেইনার তৈরি করা যায়। কন্টেইনার হল একটি ইমেজ এর রানিং ইন্সটেন্স যার নিজস্ব এনভায়রনমেন্ট এবং সেট অফ প্রসেস আছে।
 
![intro7](https://user-images.githubusercontent.com/61577824/168729607-4b74095f-64ad-4e0c-99b7-8d175b2e2819.png)

# ডকার এবং ডেভওপস ইঞ্জিনিয়ারিং

ট্রেডিশনালি ডেভেলপার টিম এ্যাপ ডেভেলপ করার পর কিছু ইন্সট্রাকশন পাঠায় ওপারেশন্স (ওপস) টিম এর কাছে, যার সাহায্যে ওপস টিম এ্যাপটি প্রোডাকশন এনভায়রনমেন্টে ডেপ্লয় এবং মেনেজ করতে পারে। কিন্তু ওপস টিমের এ্যাপটির ডেভেলপমেন্ট সম্পর্কে ধারণা না থাকায় এনভায়রনমেন্ট সেটাপ করতে গিয়ে সমস্যার সম্মুখীন হয়। যেকোনো সমস্যায় তাদের ডেভেলপার টিমের শরণাপন্ন হতে হয়। কিন্তু ডকারের সাহায্যে  ইন্সট্রাকশনকে একটি ডকার ফাইলে পরিণত করা যায় যার মাধ্যমে ডেভেলপার এবং ওপস টিম একসাথে কাজ করতে পারে। এই ডকার ফাইলকে ব্যবহার করে এ্যাপটির ইমেজ তৈরি করা যায়। এই ইমেজ যেকোনো হোস্টে রান করতে পারে (অবশ্যই ডকার ইন্সটল থাকতে হবে)। ওপস টিম শুধু ইমেজটি ব্যবহার করে এ্যাপলিকেশনটি ডেপ্লয় করতে পারে।

