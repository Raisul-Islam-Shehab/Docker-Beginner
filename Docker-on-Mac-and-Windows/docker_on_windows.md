# ডকার অন উইন্ডোজ
এই কোর্সের শুরুতে আমরা শিখেছি কন্টেইনার সমূহ ওএস কার্নেল শেয়ার করে কাজ করে এবং এর ফলে লিনাক্স কার্নেলের উপর উইন্ডোজ কন্টেইনার রান করানো সম্ভব না। উইন্ডোজের জন্য ডকারের ২টি অপশন আছে:

১. Docker toolbox

২. Docker desktop for windows

## Docker toolbox
কোনো উইন্ডোজ মেশিনে ডকার রান করাতে চাইলে ভার্চুয়াল মেশিন  ইন্সটল করতে হয় যার মধ্যে লিনাক্স অপারেটিং সিস্টেম রান করা যায়। তারপর ওই অপারেটিং সিস্টেমে ডকার ইন্সটল করে কাজ করা যায়। আসলে এতে উইন্ডোজের কোনো কাজ নেই,  আমরা ভার্চুয়াল মেশিনের সাহায্যে উইন্ডোজের উপর লিনাক্সের একটি লেয়ার সৃষ্টি করি যার উপর ডকার কাজ করে। এতে উইন্ডোজ ভিত্তিক ডকার ইমেজ বা কন্টেইনার তৈরি করা যায় না। এই পুরো কাজটিকে সহজ করার জন্য Docker toolbox ব্যবহৃত হয়। Docker toolbox এ Oracle virtual box, Dockef engine, Docker machine, Docker compose এবং Katematic ইউজার ইন্টারফেস)  এইসব টুল থাকে। Docker toolbox ডাউনলোড এবং ইন্সটল করলে এই টুলগুলি উইন্ডোজ হোস্টের মধ্যে ভার্চুয়াল মেশি+ন (যার নাম boot to docker)  ইন্সটল করে, যার মধ্যে লিনাক্স ওএস কাজ করে এবং লিনাক্সের মধ্যে ডকার রান করে।

Requirements:

64-bit Operating System

Windows 7 or higher

Virtualization is enabled

![1](https://user-images.githubusercontent.com/61577824/168731381-ee322bae-4a9a-4ebd-aeab-16cee931af78.png)


## Docker desktop for windows
Docker Desktop এ Docker toolbox এর oracle virtual box এর জায়গায় Microsoft hyper-V নামে একটি নেটিভ ভার্চুয়ালাইজেশন ট্যাকনোলজি ব্যবহার করা হয়। Docker Windows ইন্সটল করার সময়ও একটি লিনাক্স সিস্টেম তৈরি হয়। কিন্তু এক্ষেত্রে লিনাক্স ওএস Microsoft hyper-V এর উপর তৈরি হয় এবং এর উপর ডকার রান করে। hyper-V এর উপর এই নির্ভরশীলতার কারণে Docker Dekstop for Windows শুধু Windows 10 enterprise or professional edition  এবং Windows Server 2016 এ সাপোর্ট করে। 

![2](https://user-images.githubusercontent.com/61577824/168731386-40179e31-f08f-47f6-9f95-f684233ebe31.png)

এখন পর্যন্ত উইন্ডোজ ডকার সাপোর্ট এর জন্য আমরা যা যা দেখছি সবকিছু শুধুমাত্র লিনাক্স কন্টেইনারের জন্য প্রযোজ্য। দুইটি অপশনই উইন্ডোজ হোস্টে লিনাক্স কন্টেইনার রান করে।  Windows Server 2016 এর মাধ্যমে Microsoft সর্বপ্রথম Windows container এর জন্য সাপোর্ট শুরু করে। এর মাধ্যমে উইন্ডোজ এপ্লিকেশনকে উইন্ডোজ ডকার কন্টেইনারের মধ্যে প্যাকেজ করা যায় এবং Docker Desktop for Windows ব্যবহার করে উইন্ডোজ ডকার হোস্টে রান করা যায়। 

Docker Dekstop for Windows এ লিনাক্স কন্টেইনার ডিফল্ট অপশন হিসেবে থাকে। উইন্ডোজ কন্টেইনার রান করাতে চাইলে কন্টেইনার সুইচ করতে হয়।

উইন্ডোজে ২ ধরনের কন্টেইনার আছে। 

১. Windows Server Container যা হুবহু লিনাক্স কন্টেইনারের মত কাজ করে।

২. Hyper-V isolation যা কন্টেইনার গুলোর মধ্যে আরো ভাল সিকিউরিটি বাউন্ডারি তৈরি এবং আলাদা আলাদা ভার্সন এবং কনফিগারেশনের কার্নেল নিয়ে একসাথে কাজ করতে পারে। এক্ষেত্রে প্রতিটি কন্টেইনার হাইলি অপটিমাইজড ভার্চুয়াল মেশিনের ভিতর কাজ করে যা কন্টেইনার এবং হোস্ট মেশিনকে পুরোপুরি বিচ্ছিন্ন রাখে। 

লিনাক্স সিস্টেমের Ubuntu, Debian, Fedora প্রভৃতি base image এর মত উইন্ডোজে ২টি অপশন আছে।

১.  Windows Server Core
২. Nano Server

Nano Server হল একটি headless deployment অপশন যার সাইজ একটি অপারেটিং সিস্টেমের তুলনায় অতি নগন্য।  Windows Server Core বেস ইমেজটি Nano Server এর মত এত লাইটওয়েট নয়।

![3](https://user-images.githubusercontent.com/61577824/168731391-06b62bd1-09a4-4c24-bc5d-d2cadebbdc8b.png)

আমরা ডকার কন্টেইনার রান করার ২টি মাধ্যম দেখলাম। একটি VirtualBox এবং অপরটি Hyper-V. এটা আমাদের মনে রাখতে হবে যে একই উইন্ডোজ হোস্টে এই ২টি একসাথে থাকতে পারবে না। একটি থেকে অপরটিতে শিফট করার জন্য প্রয়োজনীয় স্টেপ ডকার ডকুমেন্টেশন পেজে দেয়া আছে।
